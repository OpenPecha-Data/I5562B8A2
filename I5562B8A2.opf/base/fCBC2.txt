༼༣ཅ༽ བཟང་སྐྱོང་༑་འདི་ལྟ་སྟེ་དཔེར་ན་བུད་མེད་དམ་སྐྱེས་པ་ཉལ་བའི་རྨི་ལམ་ན་བདག་ཉིད་ཁྱིམ་ན་འདུག་པར་ཡང་མི་ཤེས་༑་ཕཡོགས་ན་འདུག་པར་ཡང་མི་ཤེས་ཤིང་༑་དེའི་མིག་གི་དབང་པོ་ལ་རྩིག༡་པས་སྒྲིབ་པར་ཡང་མི་བྱེད་༑་མུན་པ་དང་རབ་རིབ་ཏུ་ཡང་མིབྱེད་པ་དེ་བཞིན་དུ་༑་བཟང་སྐྱོང་༑་བྱང་ཆུབ་སེམས་དཔའ་སེམས་དཔའ་
ཆེན་པོ་དེ་ཡང་ཇི་ལྟར་འཇིག་རྟེན་གྱི་བར་དག་གིས་སྒྲིབ་པར་ཡང་མི་བྱེད་༑་རིའི་རྒྱལ་པོ་རི་རབ་དང་༑་རིའི་རྒྱལ་པོ་ཁོར་ཡུག་དང་༑་ཁོར་ཡུག་ཆེན་པོ་དང་༑་དེ་བཞིན་དུ་གཞན་ཡང་རི་ནག་པོ་རྣམས་ཀྱིས་མིག་གི་དབང་པོ་ལ་སྒྲིབ་པར་མི་བྱེད་པ་དེ་ལྟ་དེ་ལྟར་སེམས་བསྐྱེད་དེ་༑་བྱང་ཆུབ་སེམས་དཔའ་དེ་ལྷའི་མིག་ཐོབ
་པས་དེ་བཞིན་གཤེགས་པ་མཐོང་བའང་མ་ཡིན་༑་ལྷའི་རྣ་བའི་ཁམས་ཐོབ་པས་༑་དམ་པའི་ཆོས་ཉན་པའང་མ་ཡིན་༑་རྫུ་འཕྲུལ་གྱི་སྟོབས་ཐོབ་པས་༑་འཇིག་རྟེན་གྱི་ཁམས་དེར་སྐད་ཅིག་ཏུ་འགྲོ་བའང་མ་ཡིན་གྱི་༑་བཟང་སྐྱོང་༑་བྱང་ཆུབ་སེམས་དཔའ་དེ་འཇིག་རྟེན་གྱི་ཁམས་འདི་ཉིད་ན་གནས་བཞིན་དུ་༑་བཅོམ་ལྡན་འདས་དེ་བཞིན་གཤེག
ས་པ་ཚེ་དཔག་ཏུ་མེད་དེ་མཐོང་ཞིང་བདག་ཉིད་འཇིག་རྟེན་གྱི་ཁམས་དེ་ན་འདུག་པ་སྙམ་དུ་ཤེས་ལ་ཆོས་ཀྱང་ཉན་ཏོ་༑༑འཆད་པ་ཐོས་ནས་ཀྱང་ཆོས་དེ་དག་ཀུན་འཛིན་ཏོ་༑༑་ཀཨུན་ཆུབ་པར་བྱེད་དོ་༑༑་འཛིན་པར་བྱེད་དོ་༑༑་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རགཡས་ཚེ་དཔག་མེད་དེ༢་ལ་བཀུར
་སྟིར་བྱེད་དོ་༑༑་བླ་མར་བྱེད་དོ་༑༑་རི་མོར་བྱེད་དོ་༑༑་མཆོད་པར་བྱེད་དོ་༑༑བྱང་ཆུབ་སེམས་དཔཨའ་དེའི་ཏིང་ངེ་འཛིན་དེ་ལས་ལངས་ནས་ཀྱང་ཇི་སྐད་དུ་ཐོས་པ་དང་༑་ཇི་ལྟར་བཟུང་བ་དང་༑་ཇི་ལྟར་ཀུན་ཆུབ་པར་བྱས༣་པའིཆོས་དེ་དག་གཞན་དག༤་ལ་ཡང་རྒྱ་ཆེར་ཡང་དག་པར་འཆད་དོ་༑༑

