༼༣ཧ༽ བཟང་སྐྱོང་༑་སྔོན་བྱུང་བ་འདས་པའི་དུས་ན་སྐྱེས་བུ་གཅིག་ཅིག་དགོན་པའི་མྱ་ངམ་ཞིག་ཏུ་སོང་བ་དང་༑་དེ་བཀྲེས་ཤིང་སྐོམས༡་ནས་རྨུགས་པ་དང་༑་གཉིད་ཀྱིས་ནོན་ཏེ་༑་དེ༢་ཉལ་བ་དང་༑་རྨི་ལམ་ན་བཟའ་བ་དང་༑་བཏུང་བ་མང་པོ་ཞིག་རྙེད་དོ་༑༑་རྙེད་ནས་ཀྱང་ཇི་ཙམ་ཆོག་པར་ཟོས་ཏེ་བཀྲེས་པ་དང་༑་སྐོམ་པ་དེ་དག་ཀྱ
ང་མེད་པར་གྱུར་ཏོ་༑༑དེ་སད་པ་དང་༑་ལུས་དང་ལྟོ་མ་རྒྱསཔར་གྱུར་ནས་༑་དེ་འདི་སྙམ་དུ་༑་འདི་ལྟ་སྟེ་རྨི་ལམ་དང་འདྲ་བ་དེ་ལྟ་བུའི་ཆོས་ཤིག་ཡོད་དོ་༑་སྙམ་སྟེ་༑་དེ་དེ་ལྟར་རྟོགས་པས་མི་སྐྱེ་བའི་ཆོས་ལ་བཟོད་པ་ཐོབ་པར་གྱུར་ཏོ་༑༑་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ཀྱང༣་ཕྱིར་མི་ལྡོག་པར་གྱུ
ར་ཏོ་༑༑བཟང་སྐྱོང་༑་དེ་བཞིན་དུ་བྱང་ཆུབ་སེམས་དཔའ་ཁྱིམ་པའམ་རབ་ཏུ་བྱུང་བའང་རུང་༑་ཕྱོགས་གང་དང་གངན་དེ་བཞིན་གཤེགས་པ་བཞུགས་པར་ཐོས་པའི་ཕྱོགས་དེ་དང་དེ་ལོགས་སུ་དེ་བཞིན་གཤེགས་པ་དེ་ཡིད་ལ་བྱས་ན་༑་དེས་སངས་རྒྱས་མཏཧོང་བ་ཐོབ་བོ་༑༑་དེས་དངོས་པོའི་འདུ་ཤེས་སུ་མི་བྱའི་༑་ནམ་མཁའི་འདུ་ཤེས་སུ་བྱ་
སྟེ་༑་དེ་ནམ་མཁའི་འདུ་ཤེས་ལ་ཤིན་ཏུ་གནཨས་ཤིང་སངས་རྒྱས་ཀྱི་འདུ་ཤེས༤་ཤིན་ཏུ་ཡིད་ལ་བྱས་པས་༑་དེ་བཞིན་གཤེགས་པ་བཻ་ཌཱུ༥་རྱའི་སྐུ་གཟུགས་ལྟ་བུ་བཟང་པོ་བྱང་ཆུབ་སེམས་དཔའ་དེས་མངོན་སུམ་དུ་མཐོང་བར་འགྱུར་ཏེ་༑་བྱང་ཆུབ་སེམས་དཔའ་དེས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དེ་
ལྟ་བུ་དེ་མཐོང་བར་འགྱུར་རོ་༑༑

