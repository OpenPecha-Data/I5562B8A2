༼༡ཀ༽ དེ་སྐད་ཅེས་བཀའ་སྩལ་པ་དང་༑་བྱང་ཆུབ་སེམས་དཔའ་སེམས་དཔའ་ཆེན་པོ་བཟང་སྐྱོང་གིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ་༑༑བཅོམ་ལྡན་འདས་༑་བྱང་ཆུབ་སེམས་དཔའ་སེམས་དཔའ་ཆེན་པོས་ཏིང་ངེ་འཛིན་གང་ལ་གནས་ན་༑་ཐོས་པ་རྒྱ་མཚོ་འདྲ་བ་དང་༑་ཐོས་པ་བསགས༡་པ་རྣམས་སུ་འགྱུར་བ ༢་དང་༑་ནེམ་ནུར་མ་མཆིས་པ་དང་
༑་ཐེ་ཚོམ་མ་མཆིས་པ་དང་༑་ཡིད་གཉིས་མ་མཆིས་པ་རྣམས་སུ་འགྱུར་བ་དང་༑་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་མི་ཉམས་ཤིང་ཡོངས་སུ་མི་ཉམས་པ་རྣམསསུ་འགྱུར་པ་དང་༑་མི་ཁོམ་པ༣་རྣམས་སུ་མི་སྐྱེ་བ་དང་༑་སྐྱེ་བ་དྲན་པ་རྣམས་སུ་འགྱུར་བ་དང་༑་ཐ་ན་རྨི་ལམ་དུའང་དེབཞིན་གཤེགས་པ་མཐོང་བ་དང་མི་འབྲལ་བ་ར
ྣམས་སུ་འགྱུར་བ་དང་༑་གཟུགས་བཟང་ཞིང་མཛེས་ལ་བལྟ༤་ན་སྡུག་ཅིང་ཁ་དོག་བཟང་པཨོ་རྒྱས་པ་མཆོག་དང་ལྡན་པ་རྣམས་སུ་འགྱུར་བ་དང་༑་རིགས་མཐོ་བ་དང་རིགས་ཆེ་བ་རྣམས་སུ་འགྱུར་བ་དང་༑་གཡོག་འཁོར་མང་ཞིང་གཡོག་འཁོར་མི་ཕྱེད་པ་རྣམས་སུ་འགྱུར་བ་དང་༑

